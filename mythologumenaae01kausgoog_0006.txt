4

‘tragicorum mythologia' componeretur, Lehrsius me docuit2.
Et notum est ab Heynio esse postulatum, ut singularum aetatum
singulorumque scriptorum mythologumena ederentur3. Repeti-
verunt hoc Welckerus, Friedlaenderus, alii, praeter ceteros L. de
Sybel, qui ipsc ‘mythologumena Iliadis’ composuit4.

Quantum utilitatis capere possit is qui de fontibus atque
incrementis mythi alicuius anquirit, ex talibus singulorum scripto·
rum mythologumenis, si et satis accurate composita sunt et sa·
tis facile perspici possunt, neminem fugiat. Quare confidenter
hoc muneris in Aeschylo suscipere institui. Notum est simile
opus iam ante hos sexaginta annos editum esse a Klauseno
(‘theologumena Aeschylea')⁵. Neque vero quisquam illum, qui
ultra eas quae ad deos spectant Aeschyli opiniones non pro-
gressus est, id quod mihi propositum est, iam praestitisse con-
tendat. Ne eis quidem, quae ad deos spectant, propter Klau-
senium supersedere potui, cum et alias ille in componendo eo
libello rationes secutus sit et ex illo tempore in hac ipsa
litterarum parte maxime Welckeri, K. Ο. Muelleri, Hermanni,
Nitzsciiii, Schoemanni‚ Weilii, Keckii, Weckleinii, Wilamowitzii,
Roberti operibus plurima melius et accuratius explorata sint.

Restat ut ¹de ratione ea, qua optime proposito meo me
satisfacturum esse putabam, pauca dicam. Summopei·e studui,
ut quam brevissime uniuscuiusque mythi materia componeretur
nec tamen ea dicendi forma, quae facile legi possit, careat.
Praeter cetera autem spectavi perspicuitatem. Hac de causa
non pauca bis vel ter diversis locis attuli, ne uno vel altero
loco perspicuitas nimis perturbaretur. Praeter ipsa Aeschyli
verba saepissime respiciendae mihi erant posterorum, praecipue
nostrae aetatis, virorum doctorum sententiae. Imprimis in fabu-
lis deperditis hoc facere debebam. Hac autem in re venia mihi
petenda est, si aliis nimis a proposito aberrasse adnotationibus
longioribus, aliis hic vel illic difficultatem aliquam non satis
accurate et- usque ad iustum finem persecutus esse videar. Cum
difficillimum sit, hac in 're iustum observare modum — quoniam
longiores disputationes de singulis quaestionibus non aptae sunt
huius opusculi proposito, multae autem difficultates eiusmodi
sunt, ut is qui inmythologumena Aeschylea inquirat certior de
eis fieri debeat -—-, facile fieri potuit, ut non omnia huiusmodi·

